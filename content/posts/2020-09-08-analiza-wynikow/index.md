---
title: "Smutne wyniki testu C++"
subtitle: "Dwa lata później"
date: 2020-09-07T12:00:00+02:00
lastmod: 2020-09-07T12:00:00+02:00
draft: false
author: ""
authorLink: ""
description: ""
summary: ""
url: "/post/analiza-wyników"

tags: ["c++", "kurs", "online", "programowanie"]
categories: ["Post", "Raport"]
keywords: ["Kurs C++", "wyniki testu c++", "analiza wyników"]
hiddenFromHomePage: false
hiddenFromSearch: false

featuredImage: ""
featuredImagePreview: ""

toc:
  enable: false
math:
  enable: false
lightgallery: false
share:
  enable: true
comment:
  enable: true
license: ""
---

W latach 80-tych duńczyk Bjarne Stroustrup stworzył rozszerzenie obiektowe do języka C. Jako że była to kolejna iteracja języka, ostatecznie nazwano ją C++.
<!-- Na chwilę obecną nie mam lepszego pomysłu co wpisać w tym tekście. Nie mam również pomysłu na featuredImage -->

<!--more-->

## Wstęp

Obecnie C++ jest jednym z najpopularniejszych języków programowania używanym w branży IT. Jego znajomość jest czynnikiem istotnym przy szukaniu zatrudnienia jako programista.
Misją Coders School jest kształcenie kompetencji w aspirujących programistach, aby zapewnić im wszechstronny rozwój, w stopniu lepszym, niż jest to prowadzone na uczelniach czy bootcampach. Po naszych kursach o wiele łatwiej będzie Ci wykazać się w trakcie rozmowy o pracę. Nie skupiamy się jedynie na umiejętnościach twardych, ale również przykładamy uwagę do umiejętności miękkich, które są równie ważne w IT.
Nauka u nas odbywa się nie w sposób znany z uczelni, a na zasadzie grywalizacji. Za wykonywane zadania zdobywasz punkty doświadczenia, wbijasz kolejne poziomy, odblokowujesz osiągnięcia i otrzymujesz nagrody jak w grze. Przy okazji zdobywasz przydatną wiedzę i łączysz przyjemne z pożytecznym.
Na naszej stronie dostępny jest test, w którym możesz sprawdzić swoją wiedzę z C++. Rozwiązać go może każdy, niezależnie od poziomu wiedzy i umiejętności.  
W dalszej części artykułu przedstawię i omówię wyniki tego testu oraz porównam go z wynikami zebranymi przed dwoma laty.
Zapraszam zatem do dalszej lektury.

## „A komu to potrzebne? A dlaczego?”

Test składa się z ośmiu zamkniętych pytań o zróżnicowanym poziomie trudności. Pytania dotyczą wiedzy w zakresie znajomości C++. Odpowiedzi w teście można udzielać wielokrotnie, a sam test jest anonimowy. Możesz więc potraktować go jako sprawdzenie swojej wiedzy i umiejętności, które powinno Ci zająć około 10 minut.

## Omówienie i porównanie wyników ogólnych

W dniu sporządzania tego wpisu (22.08.2020) test rozwiązano 1110 razy. Przypuszczalnie większość osób, które podjęły się rozwiązania testu, to osoby zainteresowane programowaniem, które chcą rozpocząć jego naukę, są w jej trakcie albo pracują już w branży IT.
Poniżej przedstawiam wyniki na dzień sporządzania wpisu:

<div style="text-align:center;font-size:0.8em; margin-bottom:3em">
  <img src="img\wyniki.png"
       alt="wyniki testu"
       style="display:block;margin:0 auto;"
  />
Wykres 1. Rozkład wyników testu z dnia 22.08.2020 (ilość odpowiedzi – 1110).
</div>

Jak widać na zaprezentowanym wykresie, najczęściej uzyskiwany wynik przez ankietowanych to zaledwie dwa punkty. Następnym w kolejności uzyskiwanym wynikiem jest otrzymanie tylko jednego punktu. 
Jest to bardzo niepokojące, zwłaszcza, jeśli zauważy się, że 85 razy uzyskano 0 punktów w porównaniu z wynikami 7 i 8 punktów, które łącznie zostały uzyskane 83-krotnie.
Na 50% pytań poprawnie odpowiedziano 165 razy. 676 razy (czyli prawie 60,9% wyników) było poniżej połowy możliwej do zdobycia punktacji, natomiast zaledwie 269 razy (czyli około 24,2%) udzielono odpowiedzi na więcej niż połowę pytań poprawnie.
Pocieszającym może być fakt poprawy wyników w porównaniu z danymi sprzed 2 lat, jednak trzeba zauważyć, że poprawa jest niewielka. Wynik uśredniony podniósł się o zaledwie 0,2 punktu, zgodnie z wykresem poniżej:

<div style="text-align:center;font-size:0.8em; margin-bottom:3em">
  <img src="img\stare_wyniki.png"
       alt="stare wyniki testu"
       style="display:block;margin:0 auto;"
  />
  Wykres 2. Rozkład wyników testu z dnia 12.07.2018 (ilość odpowiedzi – 136).
</div>

## Najtrudniejsze z pytań

Największy problem sprawiły pytania o numerach 8, 6 i 4. Ilość odpowiedzi poprawnych na pytania 8 i 6 była mniejsza niż ilość odpowiedzi błędnych. Dopiero w przypadku trzeciego miejsca tego niechlubnego podium sytuacja odwróciła się i poprawne odpowiedzi wyszły na prowadzenie, choć prawdę powiedziawszy z bardzo niewielką przewagą nad najczęściej udzielaną, błędną odpowiedzią.
Najgorzej z całej trójki wypadło pytanie numer 8. Tutaj zaledwie nieco ponad 1/5 odpowiedzi została udzielona poprawnie. Widać więc, że największy problem w teście stanowi obsługa wyjątków w języku C++.

<div style="text-align:center;font-size:0.8em; margin-bottom:3em">
  <img src="img\pyt8a.png"
       alt="Rozkład procentowy odpowiedzi na pytanie 8"
       style="display:block;margin:0 auto;"
  />
  Wykres 3.1. Rozkład procentowy odpowiedzi na pytanie 8. Kolorem pomarańczowym oznaczono poprawną odpowiedź.</label>
</div>

Drugie miejsce w klasyfikacji najtrudniejszych pytań zajmuje pytanie szóste, które dotyczyło wskaźników. Z tym pytaniem poradzono sobie poprawnie zaledwie w 22% przypadków. Ponadto w tym przypadku poprawna odpowiedź jest dopiero na trzecim miejscu, za dwiema, najczęściej wybieranymi i błędnymi odpowiedziami.

<div style="text-align:center;font-size:0.8em; margin-bottom: 3em">
  <img src="img\pyt6a.png"
       alt="Rozkład procentowy odpowiedzi na pytanie 6"
       style="display:block;margin:0 auto;"
  />
  Wykres 3.2. Rozkład procentowy odpowiedzi na pytanie 6. Kolorem pomarańczowym oznaczono poprawną odpowiedź.
</div>

Brązowy medal w tej konkurencji zajmuje pytanie czwarte, którego treść dotyczyła typów zmiennych. Optymizmem napawa fakt, że w tym pytaniu najczęściej wybieraną odpowiedzią była odpowiedź poprawna, jednak niemal 2/3 odpowiedzi było odpowiedziami błędnymi.

<div style="text-align:center;font-size:0.8em; margin-bottom: 3em">
  <img src="img\pyt4a.png"
       alt="Rozkład procentowy odpowiedzi na pytanie 4"
       style="display:block;margin:0 auto;"
  />
  Wykres 3.3. Rozkład procentowy odpowiedzi na pytanie 4. Kolorem pomarańczowym oznaczono poprawną odpowiedź</label>
</div>

## Podsumowanie

Przyglądając się wynikom i analizując je nasuwa się kilka wniosków.
Można zauważyć, że osoby, które podjęły się wypełnienia testu mają zauważalne braki w wiedzy i umiejętnościach związanych z językiem C++ i programowaniem. Świadczą o tym liczne, błędne odpowiedzi.
Wydaje mi się, że nie będzie błędnym założenie, iż znaczna część osób rozwiązujących test to absolwenci/studenci kierunków informatycznych lub pokrewnych, co potwierdza tezę, że uczelnie nie przekazują wystarczającej wiedzy i umiejętności studentom. W efekcie mogą mieć oni później znaczące problemy na rynku pracy, podczas szukania ofert w branży IT.
Zaobserwować można, że osoby, które wypełniały test mają problemy z pytaniami zarówno praktycznymi jak i przekrojowymi różnego typu. Możliwym jest, że winne jest tu ograniczanie się do rodzimych treści i źródeł w języku polskim, nieskutecznych metod nauki, niezaktualizowanych materiałów i nieefektywnych kursów online/stacjonarnych.

## Posłowie

Trudnym jest uczyć się czegoś, co jest w ciągłym rozwoju. Czegoś, co w każdej chwili może zmienić swój standard na inny. Nie zawsze są to diametralne zmiany, jednak zdarzają się i takie. Niestety, ale tak właśnie wygląda nauka w branży IT. Jest to nieustająca pogoń za zdobywaniem nowej wiedzy i umiejętności i choć z pozoru może brzmieć to jak zadanie dla Syzyfa, to nie do końca tak jest.
Ciągły rozwój branży IT, a w efekcie również języków takich jak C++ wymusza na programistach ciągły rozwój swoich umiejętności i zdobywania nowej wiedzy, co z kolei prowadzi do kolejnego rozwoju branży i koło się zamyka. Programista nigdy nie przestaje się uczyć.
W dzisiejszych czasach łatwo o dostęp do różnych materiałów i poradników dotyczących C++, jednak trzeba również umiejętnie je wybierać, aby nie trafić na takie, które odepchną nas od pisania kodu. Poza tym warto nie ograniczać się tylko do informacji w polskim języku, ale, a może nawet w szczególności, skupiać się na źródłach anglojęzycznych.
W tym miejscu pragnę odesłać Cię do przygotowanego przez nas [poradnika nauki programowania](https://coders.school/poradnik/), oraz do [materiałów](https://coders.school/resources/), które pomogą Ci w nauce C++. Zapraszam Cię również do skorzystania z oferty naszych kursów dotyczących C++, które pomogą Ci rozwinąć i zaktualizować Twoją wiedzę.
